Kalle Ilves aloittaa tutkielmansa “Scrumban-menetelmän käyttö ketterässä ohjelmistokehityksessä” esittelemällä ensin ketterät tuotantomenelmät Scrumin ja Kanbanin. Tämän jälkeen hän esittelee niistä luodun yhdistelmän Scrumbanin. Scrumban on Ilveksen mukaan menetelmä, joka yhdistelee sekä Scrumin, että Kanbanin hyviä puolia ja karsii huonot ominaisuudet pois. Kuten Scrumin tiukat aikarajoitteet asiakkaan vaatimusten muuttuessa ja Kanbanin kehitysryhmälle luoman liiallisen vapauden. Scrumban on siis varta vasten luotu arvaamattomaan kehitysympäristöön sopivaksi.
Seuraavaksi Ilves esitti kaksi tapausta, joissa oli sovellettu Scrumban menetelmää. Ensimmäinen tapaus oli projekti, jota toteutettiin Ruotsissa ja Vietnamissa. Siinä ohjelmistotuotantomenetelmä vaihtui hiljalleen Scrumista Kanbaniin ja lopulta se muistutti Scrumbania. Myös toisessa tapauksessa projekti oli aloitettu käyttämällä Scrumia. Pikkuhiljaa siirryttiin kuitenkin Kanbaniin Scrumin puutteiden takia ja lopulta hyödyntämällä molempien hyviä puolia, päädyttiin Scrumbaniin.
Lopuksi Ilves tiivistää havaintojaan edellä mainituista tapauksista. Molemmissa käytettiin kanban-tauluja työnkulun visualisointiin. Koska molemmissa tapauksissa puuttui myös aikarajoitetut iteraatiot, siirryttiin tämän seurauksesta molemmissa kokonaan Kanbaniin. Kanbanin rajoitteiden puute aiheutti kuitenkin kommunikointiongelmia ja tästä syystä lopullinen valinta oli Scrumban.

Lähde:
Kalle Ilves - https://www.cs.helsinki.fi/u/mluukkai/ohtu/ilves-kandi.pdf
