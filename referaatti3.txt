Lauri Suomalainen kertoo tutkielmassaan erilaisten ohjelmistotuotantomenetelmien
synnystä ja kehityksestä. Hän esittelee useita menetelmiä, joista ensimmäinen on
Winston Roycen vuonna 1970 esittelemä vesiputousmalli. Malli tunnetaan toiselta nimeltään lineaarisena mallina ja nimensä mukaisesti siinä edetään lineaarisesti työvaiheesta toiseen.
Seuraavaksi Suomalainen esittelee inkrementaaliset ja iteratiiviset mallit. Ne saivat alkunsa vuonna 1994 ja niiden molempien työvaiheet jakautuvat useaan iteraatioon.
Myös spiraalimalli on iteeraatioittain etenevä ohjelmistotuotantomenetelmä. Se koostuu neljästä työvaiheesta seuraavassa järjestyksessä; Tavoitteen määrittely, riskien arviointi ja minimointi, kehitys ja validointi sekä seuraavan vaiheen suunnittelu.
Rational Unified Process eli RUP on 90-luvulla kehitetty prosessimalli. RUP:in iteraatiot sisältävät neljä vaihetta; Aloitusvaihe, tarkentamisvaihe, rakennusvaihe sekä siirtymävaihe.
Viimeisenä jo olemassa olevista ohjelmistotuotantomenetelmistä Suomalainen kertoo ketteristä menetelmistä, jotka ovat olleet laajasti käytössä 2000-luvulla. Erityisesti hän perehtyy Scrumiin, jonka kehitti Ken Schwaber vuonna 1996.

Lähde:
Lauri Suomalainen - https://www.cs.helsinki.fi/u/mluukkai/ohtu/suomalainen-kandi.pdf
