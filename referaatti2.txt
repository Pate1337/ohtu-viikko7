Eero-Veikko Laine esittelee tutkielmassaan tärkeitä ohjelmistotuotannon johtamisen
piirteitä. Hän esittelee Pinkowskan listaamat kuusi tärkeää taitoa johtajalle;
Henkilöstöhallinto, tiimihallinto, konfliktinhallinta, viestinnän hallinta,
itsehallinta ja johtajuus. Edellä luetelluista käytetään nimitystä pehmeät taidot.
El-Sabaanin mukaan johtajan tekninen osaaminen on merkityksettömämpää vuorovaikutus-
taitoihin ja organisointikykyihin verrattuna. Sen sijaan tutkijoiden Faraj ja
Sambamurthyn mukaan tärkein johtajuuden piirre on koordinointi ja johtajan
tekniset taidot.
Johtaminen jaetaan kahteen ääripäähän, ohjaava ja voimaannuttava johtajuus, joista
parempana pidetään voimaannuttavaa johtamista. Voimaannuttavat johtajat rohkaisevat
oma-aloitteisuuteen.
Ketterissä menetelmissä projektipäälliköllä on rooli toiminnan helpottajana ja
mahdollistajana, mutta ei kontrolloijana. Hänen tehtävänsä on esitellä kysymyksiä
kehittäjätiimin jäsenille ja varmistaa, että heidän on helppo tehdä työtään ja
että he saavat kaiken tarvitsemansa. Koko projektipäällikön roolia onkin
kyseenalaistettu ketterissä menetelmissä, koska tämän työtehtävä ei varsinaisesti
vastaa perinteistä johtajan roolia. Scrumissa projektipäällikön roolia hoitaa
Scrum Master.

Lähde:
Eero-Veikko Laine - https://www.cs.helsinki.fi/u/mluukkai/ohtu/laine-kandi.pdf
